# Blogginnlegg

---

## Ukjent Lagnavn skal redde verden!
_Eller i det minste nybygg i Oslo._

Mennesker er rutinedyr, og dette går hardt ut over strømnettet. Etter at alle kommer hjem fra jobb, skole, barnehage og skitur skyter strømforbruket i været; Senere på kvelden, når alle har lagt seg, synker forbruket rett til bunns. Det er denne forbruksvekslingen fra samtlige beboere rundt om i landet som skaper stor belastning på strømnettet.

Vi løser dette ved hjelp av vårt nye konsept: **Biobo**, en flerdelt løsning som ikke bare sparer strøm, men også strømnett og lommebok.

I bunnen ligger et strømstyringssystem som holder oversikt over strømtrekket til hver bolig. Dette gjør Biobo i stand til å redusere forbruket til ikke bare oppvarming og varmtvannsberedere, men også TV og kaffetrakter. Ingen hjemme? Lavere forbruk!  
Den samme oversikten gjør Biobo i stand til å optimalisere et annet kjernesystem - en batteripark med smart opplading og tilkoblede solcellepaneler. Ved å lade fra strømnettet under tider med lavt forbruk og tilby strøm under høyt forbruk kan Biobo leve på et gjevnt strømtrekk fra det offentlige strømnettet, og dermed senke belastningen betraktelig!

På toppen av denne strømstyringen vil Biobo tilby bedre strømpriser til dem som ønsker å, fra tid til annen, gå utenfor rutinene sine. Dersom det offentlige strømnettet opplever ekstremt høy belastning kan beboere få tilbud om å senke kapasiteten sin i et visst tidsrom - typisk mellom 16 og 22 - mot at strømprisen deres reduseres for en tid fremover. Mindre belastning; Lavere priser.

Biobo er et dynamisk hjem som passer for alle!