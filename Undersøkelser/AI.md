# AI - Smartere strømstyring

---

## Konsept

Den totalt analoge måten å drive strømstyring på er å bruke strømbrytere: Skru av og på ting etter hvert som man ønsker.  
Dette er dessverre ikke så effektivt, da mange gjerne glemmer, ikke orker eller ikke kommer på å skru av uviktige og ubrukte enheter.

Neste steg er å bruke bevegelsessensorer eller klokker, som merker når det er folk hjemme og/eller kan stilles inn på å aktivere slikt som oppvarming kun på bestemte tidspunkt på dagen.  
Mye bedre enn det øvre punktet, men det er mest (kun?) hjelpsomt for dem som har veldig fastsatte rutiner.

Det beste er å dra det enda et hakk lengre. Klokker og tellere fjernes, og bevegelsessensorene byttes ut med digitale strømstyrere som enten ligger i veggen, eller kobles mellom støpsel og stikkontakt.  
Disse strømstyrerene kobles sammen og sender sin data til et strømstyringssystem, som igjen vil analysere bruksmønstere ved hjelp av _hypersofistikert_ AI-teknologi. Analysene benyttes til å tilby beboerene mer presise brukerprofiler, som gjør at alt fra strømtunge ting som oppvarming og varmtvannsbereder til ganglys og TV kan automatisk skrus av på tider av døgnet hvor ingen bruker dette.


## Hva finnes i dag?

Det finnes mange måter for innsamling av forbruksdata på, hvor de mest aktuelle er

* forbruksmålere i støpsel, og
* forbruksmålere på kurser i sikringsskap.

Dette er imidlertid bare for avlesning og informasjon, og brukes (så vidt vi vet) ikke til prediksjon per i dag.

_MEN_ det finnes det også konsepter på prediksjon av strømforbruk. Konkret eksempel er et [samarbeid mellom Agder Energi og Microsoft][microsoft-agder] hvor AI-teknologi fra Microsoft sin Azure-tjeneste er med på å predikere forbruk på strømnettet, og hjelper til med å senke forbrukstoppene. Dette prosjektet vant de en [pris][microsoft-agder-pris] for i 2018: _**"Innovative Star of Energy Efficiency"**_


## Hva vi ønsker

* Stor-Oslo Eiendom må boligblokkene sine slik at alle støpsler kommer med en forbruksmåler
* Alle sikringsskap kan styres via en digital løsning
* Forbruksdataen kan analyseres tilsvarende som hos Agder Energi


---

[microsoft-agder]: https://news.microsoft.com/2016/10/06/microsoft-and-agder-energi-collaborate-to-build-an-intelligent-grid-powered-by-an-intelligent-cloud/

[microsoft-agder-pris]: http://www.mynewsdesk.com/no/microsoft-norge/pressreleases/internasjonal-prestisjepris-for-smartstroemprosjekt-til-agder-energi-og-microsoft-2730946